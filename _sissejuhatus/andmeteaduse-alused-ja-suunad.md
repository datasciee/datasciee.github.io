---
layout: post
title:  "Andmeteaduse alusoskused"
description: "TODO lühikirjeldus"
categories: sissejuhatus
rank: 4
---

Andmeteaduse kohta öeldakse, et see on interdistsiplinaarne ala, mis kõige suuremas osas sisaldab elemente arvutiteadusest (programmeerimisest ja statistikast).

Toon allpool olulisuse järjekorras baasteadmised ja -oskused, mida andmeteadlasel vaja läheb.

### Programmeerimine

Igaüks saab panna arvuti käituma nii, nagu tahame -- pead lihtsalt kasutama klaviatuuri ja hiirt. Koodikirjutamine annab aga olulised eelised: esiteks saab selle kõik teha automaatselt (üht koodijuppi võib jooksutada miljoneid kordi ilma, et inimene kordagi sekkuks) ja teiseks on võimalik arendada sõna otseses mõttes enneolematuid asju (Facebook on nii eriline asi, et talle ei leidu mittevirtuaalset analoogi nii nagu osta.ee on virtuaalne oksjonikeskkond).

Andmeteadlasele loeb eriti automatiseerimine: Excelit kasutada on lihtne, aga tihti peab seal käsitsi mõttetut tööd tegema -- näiteks juhul, kui sisendandmed muutuvad. Teine oluline eelis on reprodutseeritavus: kui jagan sulle R-i koodi, mida kasutasin mõne analüüsi läbiviimiseks, saad ise proovida, kas saad samad tulemused. See tähendab, et sul on lihtsam vigu üles leida ja minu koodi kasutades midagi veel põnevamat ehitada.

### Matemaatika

Keskkoolitasemel matemaatika ja statistika tundmine on andmeteadlasele miinimumnõue. Sealt edasi on aga matemaatika ainult boonus: paljud masinõppe meetodid (eriti sellised, mis aitavad tulevikku ennustada) kasutavad keerulisemat matemaatikat. Kuigi paljusid masinõppe mudeleid saab kasutada ka ilma nende taga peituvatest valemitest aru saamata, on mudelite taga peituvate matemaatiliste põhimõtete tundmine suureks abiks, kui midagi valesti läheb ja tahad aru saada, *mis* valesti läks.

Tüüpiline arvutiteaduse või füüsika või keemia (ja kindlasti matemaatika või statistika) bakalaureus katab ära kogu matemaatika, mida on vaja masinõppe mõistmiseks. Need alad on, ligikaudu:

* algebra (eriti baasid, vektorruumid ja transformatsioonid)
* mat. analüüs ehk *calculus* (eriti mitme muutuja analüüs)
* tõenäosusteooria ja statistika (eriti Bayes'i seadus ja *bias/variance trade-off*)

### Andmebaasid ja andmeformaadid

Päris maailmas (loe: ettevõtetes) ei anna keegi sulle puhast .xlsx või .csv faili, kus kõik andmed on ilusti olemas -- pead need ise andmebaasidest kätte saama. Oskus SQL-päringuid kirjutada ja CSV, JSON või XML-formaadis olevaid andmeid sisse lugeda ja edasi töödelda on ilmselt kõige fundamentaalsemad, kuna SQL on levinuim andmebaasitehnoloogia ning CSV/JSON/XML on levinuimad andmevahetusformaadid.

See sektsioon on üsna madala prioriteediga, kuna programmeerimist ja statistikat tundes ei ole väga keeruline töökohal ära õppida, kuidas parasjagu vaja olevaid andmeid kätte saada.




Põhilised kontseptsioonid, mida andmeteadlasel vaja (matemaatika, stat, etc)
Kui kriitilised need on? Kuidas 80-20'da? Millest alustada?

vt https://docs.google.com/document/d/1FCKwc-D52WQFP1MhfHOhBrCSb2cp4FBi8Fzw4I6b6JY/edit