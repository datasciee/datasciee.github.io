---
layout: post_intro
title:  "Mis edasi?"
description: "Teooria on nüüd olemas. Mis on järgmised sammud?"
categories: sissejuhatus
rank: 9
---

Nüüd oled saanud hunniku infot andmeteaduse kohta (kui tahad, võid saadud meile mugavalt ühes kohas lugeda [siin](/sissejuhatus)). Kui oled otsustanud, et tahad liikuda oma karjääriga andmeteadlaseks, või lihtsalt kasutada seda pigem ühe tööriistana paljudest, siis mis on järgmine samm?

Kõige parem viis kogemust saada on nüüd ise käed külge panna: see on kõige motiveerivam viis uusi asju õppida ning samal ajal sunnib see sind arendama just neid oskusi, mida praktikas kõige rohkem vaja on. See tähendab, et soovitan sul ette võtte väiksema või suurema projekti.

Projekti alustamiseks andmeteaduses on kaks varianti:
1. Leia küsimus, mis sind huvitab, ja proovi sellele andmetega vastata.
2. Leia andmestik, kus võiks leiduda midagi huvitavat, ja kasuta andmeteadust, et sealt midagi põnevat leida.


<div style="text-align: center;">
<img src="/images/sketches/whatnext.svg" style="max-width: 600px;">
</div>

Võta paar hetke, et mõelda, kas kumbki neist viisidest tekitab sulle kohe projektiideid. Kui ei, siis pole hullu: datasci.ee-sse on kogutud hulk [projektiideid](/projektiideed) idufirmadest ja kinnisvarast kuni horoskoopide ja poliitika analüüsimiseni. Veel soovitan uurida datasci.ee nimekirja [Eesti kohta käivatest andmestikest](/ressursid/#andmestikud) -- ehk leiad sealt midagi huvitavat? Põhjaliku nimekirja kogu maailmat ja eri valdkondi puudutavatest andmetest saad siit: [awesome-public-datasets](https://github.com/caesar0301/awesome-public-datasets).


Võib-olla tahad leida tööd andmeteaduse vallas. Võid uurida tüüpilisi Eesti tööportaale (näiteks märksõnaga "data"), aga paljud ettevõtted ei pane oma kuulutusi sinna üles. Järgmine variant on uurida datasci.ee nimekirja Eestis andmeteadust kasutavatest [ettevõtetest](/ressursid/#eestis-tegutsevad-ettevõtted) -- nende ettevõtete kodulehekülgedel leidub tihti tööpakkumisi, mida kuulutusteportaalidest ei leia. Kolmas variant on läheneda suhtlusvõrgustiku kaudu: võib-olla tead kedagi, kes otsib andmeteadlasi? Taivo juurde pöörduvad regulaarselt Eesti ettevõtted, kes otsivad andmeteaduse ja masinõppe alast talenti -- kui tunned, et suudad mõnes ettevõttes andmeteaduse või masinõppe vallas kasulik olla, **kirjuta Taivole aadressil *taivo@pungas.ee*** (maini, et said kontakti siit).

Sellega on sissejuhatav seeria läbi. Kui sinu jaoks jäi midagi puudu, kui sulle meeldis mingi osa eriti, kui tahaksid lisainfot või lihtsalt midagi andmeteaduse kohta küsida, siis kirjuta Taivole: ***taivo@pungas.ee***.
