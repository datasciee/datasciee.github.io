---
layout: post
title:  "Milline on andmeteadlase töö praktikas: tehnoloogiad ja tööülesanded"
description: "Statistika selle kohta, milliseid tehnoloogiaid enim kasutatakse ja mida andmeteadlased ise oma tööülesannete kohta ütlevad."
categories: sissejuhatus
rank: 8
---

Meediafirma O'Reilly [Euroopa andmeteaduse 2017. aasta palgauuring](https://www.oreilly.com/ideas/2017-european-data-science-salary-survey) sisaldab muuhulgas infot kõige populaarsemate tehnoloogiate kohta. Kuna see vihjab õppivale andmeteadlasele, mis on kõige väärtuslikumad tehnilised oskused, teen allpool sellest kokkuvõtte.

## Tööriistad

* **Excel**, **Python**, **R** ja **SQL** -- neist igaüht kasutab üle poole andmeteadlastest.
* **scikit-learn** (Pythoni teek), **Spark ja Hive** (klasterarvutuse tööriistad) ja **Scala** (programmeerimiskeel) on tööriistad, mida kasutavad keskmisest enam teenivad andmeteadlased.
* Andmeteadlased, kes kasutavad palju eri tööriistu, teenivad keskmisest rohkem.

Siin joonisel on toodud eri tehnoloogiate populaarsus (see ja järgmised joonised pärinevad ülalnimetatud O'Reilly uuringust):

<img src="/images/sissejuhatus/oreilly-1.png">

Järgnev joonis näitab tehnoloogiat kasutavate andmeteadlaste palgavahemikke (Eesti kontekstis tasub vaadata pigem suhtelisi, mitte absoluutseid arve):

<img src="/images/sissejuhatus/oreilly-2.png">

Ülaltoodu erineb küll veidi Eestis toimuvast. Taivo kogemusel on kõige enam kasutuses R ja Python ning Scala vähem. Samuti ei ole Eestis palju firmasid, kellel oleks vaja kasutada suuri klastreid (ja seega Sparki või Hive'i), seega soovitan siiski alustada Pythoni või R-iga ja liikuda sealt edasi.

## Tööülesanded

Mida teevad andmeteadlased? Teame, et nad tegelevad andmetega, aga täpsemalt? See joonis annab hea vastuse ja läheb kokku Taivo senise kogemusega:

<img src="/images/sissejuhatus/oreilly-4.png">

Kui tahad lähemalt teada, milline (statistiliselt) andmeteadlase töö välja näeb, loe O'Reilly raportit ise [siit](https://www.oreilly.com/ideas/2017-european-data-science-salary-survey).